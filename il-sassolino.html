<!DOCTYPE html>
<html>
<body bgcolor = "lightyellow">

<font color = black> 
<h1> <font color = purple> Storie </font> </h1> 
<h3> "Il Sassolino", <font color = blue> Renzo Asfodelo </font> </h3> 
<p> Un sassolino, due sassolini, tre sassolini... </p>

<p> Col taccuino in mano e la penna che ogni tanto irrompevo in un <i> click! </i> Fastidioso che a scuola attirava l'attenzione degli insegnanti, osservavo i sassolini che tirava, uno ad uno, il signor Gavalas nell'acqua. Non saltavano mai, non facevano mai quello sfiorare l'acqua e poi schizzare scenografico che si spera di far fare ai sassi. Toccavano l'acqua e poi <i> puf! </i> Sparivano a peso morto, affondando e diventando parte dell'enorme distesa di sassi che c'è sotto al mare. Il gesto di Gavalas, così come lo vidi, mi sembrò liberatorio e bello, quindi presi anch'io un sassolino da terra e cominciai a guardarlo e rigirarmelo tra le mani. Osservai ogni suo particolare, memorizzandolo, in modo tale che ogni volta che ribaltavo il sasso io sapessi esattamente cosa mi sarei trovato nella parte all'insù, prima ancora di girarlo. Sono passati tanti anni, ma lo ricordo ancora: era grigio, grigio come il cielo di quel mesto pomeriggio, e aveva delle striature bianche. Dopo averlo apprezzato per qualche minuto, spinsi la mano in avanti per tirarlo, e, nel farlo, i miei occhi si posarono sul mare.</p> 

<p> Il mare. </p> 

<p> Ritrassi la mano. </p> 

<p> Lì sotto, sotto al mare, c'era un'infinità di sassi. Tutti diversi, tutti uguali. Lì sotto c'erano tutti i sassi che vi aveva tirato Gavalas e tutti quelli che vi avevano tirato chiunque era venuto prima di lui. C'erano sassi provenienti dal nord e dal sud, tutti spintonati e capovolti dalle onde per poi essere riportati proprio lì, davanti a me. Ogni volta che un sasso passava dalla mano di una persona, all'aria poi sotto al mare, esso perdeva l'identità, l'unicità. Quel sasso che avevo in mano, superato il bordo dell'acqua, sarebbe diventato solo un altro sasso in mezzo alla mischia e, anche se l'avessi cercato, non l'avrei mai ritrovato. Dunque, al posto di tirarlo come volevo fare, me lo misi in tasca e ripresi taccuino e penna, continuando a fissare, nel frattempo, il mare. <br> 


A distruggerere il silenzio che si era creato fu il signor Avramidis che, con la sua potente voce di uomo maturo che speravo che sarei diventato un giorno anch'io ma che forse nemmeno oggi sono, chiese al signor Vassilakis - il terzo e ultimo uomo che mi aveva portato su quella costa desolata e spenta - se avesse freddo. Vassilakis, allora, che già stava rannicchiato per terra, avvicinò ancora di più le ginocchia al mento e rispose: <font color= "blue"> "Un po'." </font> Avramidis, e non me lo sono mai spiegato, aveva una comprensione degli altri che  prescindeva da ciò che è possibile. Riusciva, tramite quello che riesco a definire solo come "attenzione mista ad amore", a capire cosa il suo interlocutore stesse pensando senza nemmeno il bisogno di sentirlo parlare. Leggeva gli sguardi, questo faceva, e capiva, capiva sempre, qualunque cosa: da bisogni puramente fisiologici come la sete, la fame o il freddo a emozioni profonde come il lutto o la mancanza. E con Vassilakis, poi, tutto era amplificato, perché come lo faceva respirare quell'uomo, non lo faceva respirare nessun altro. <font color= "blue">"Però, insomma, si può stare qua... È bello." </font> Aggiunse Vassilakis. Avramidis, allora, si tolse la giacca e gliela poggiò sulle spalle, rimanendo con una maglia a maniche corte, vecchia e consumata dall'uso, col vento che lo accarezzava in volto e gli muoveva i capelli. <font color= "blue">"Grazie." </font> Gli disse Vassilakis e si aggiustò la giacca addosso. Gli andava larga - Avramidis era molto più robusto e alto di lui - ma la apprezzò lo stesso e non disse nulla a riguardo, se non quel "grazie", il cui suono riesco ogni tanto a sentire anche nella voce dei miei amici di oggi. Dopo quel breve scambio, ritornò il silenzio, ma non era lo stesso di prima. Quando il silenzio si interrompe poi non può mai ritornare "lo stesso di prima". <br>


<font color= "green">"Se non devi nemmeno pescare, allora direi che facciamo meglio ad alzarci e andarcene." </font> Disse Gavalas ad Avramidis, alzandosi. <font color= "blue"> "Già, hai ragione. Poi dobbiamo riportare Ioannis a casa, si sta facendo tardi." </font> Concordò Vassilakis, alzandosi anche lui. Io rimasi piantato per terra e con me Avramidis, che per qualche secondo non rispose. <font color= "blue">"Avramidis?" </font> si fece chiamare da Vassilakis. <font color= "red"> "No." </font> rispose, solo. <font color= "green">"Cosa "no"?" </font> chiese Gavalas. <font color= "red"> ""No", Non mi alzo e torno ad Atene." </font> rispose Avramidis. <font color= "green"> "E per quale motivo?" </font> continuò a insistere, Gavalas. Avramidis lasciò passare qualche secondo, sopra di noi svolazzavano gabbiani in continuazione e il vento soffiava, sempre più arrabbiato. Avramidis cominciò: <font color= "red"> "Perché quando prendi le persone in disparte e porgi loro la mano, esse, in cambio, ti porgono il loro lato coperto, i loro colori veri e le loro emozioni nascoste. Appena, però, sfiorano il bordo dell'acqua, cadono in mezzo alla mischia, perdono la loro identità e la loro unicità, diventando, o forse "ritornando", solo sassolini in fondo al mare. E a quel punto puoi cercare quanto vuoi, ma non ritroverai mai più da alcuna parte il sassolino che hai potuto tenere stretto. Anche se ti parrà di averlo scorto." </font> </p>

<p> Dopodiché, si mise a fissare il mare.</p>

<img src="https://i.pinimg.com/originals/1d/7c/4e/1d7c4e65fc330f4bf950df3a6ae95433.jpg">

<h5> Questa storia è tratta dal sito "The Crappy Crew". Se vuoi leggerne altre simili e osservare opere d'arte di persone come te, clicca <a href = "https://sites.google.com/view/thecrappycrew/storie?authuser=0"> qui. </a> </h5> 

</font>
<!-- Enzo Dong --> 



</body>
</html>

